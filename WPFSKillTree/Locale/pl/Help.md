# Podstawy

Witaj w sekcji pomocy dla PoESkillTree. Zaczniemy od tego jak używać podstawowych funkcji programu.

## Wczytywanie drzewa umiejętności z adresu URL

Czy chcesz wczytać drzewo umiejętności świetnego buildu stworzonego już przez kogoś? Albo może swojego własnego ? Opiszę jak to zrobić:

* Wklej adres URL w pole o nazwie **Łącze drzewa umiejętności**  i wciśnij **Enter** lub kliknij **Wczytaj Drzewo**

Możesz także wczytać drzewo umiejętności postaci poprzez **Główne** -> **Importuj postać**.
To okno pozwoli Ci także zaimportować przedmioty, umiejętności (gemy) i klejnoty.
*Ta funkcjonalność będzie wymagała od Ciebie ściągnięcia danych z pathofexile.com*

## Tworzenie buildu

Utwórzmy build od zera!

1. **Plik** -> **Nowy** -> **Nowy nadrzędny build**, **Ctrl+N** lub naciśnij odpowiadający mu przycisk w menu szybkiego dostępu z lewej strony paska tytułowego.
2. Wybierz **Klasę** z przycisku rozwijanego. (Po prawej nad drzewem umiejętności)
3. Ustaw **Poziom** (to wpłynie na Twoje atrybuty).
4. Zacznij dodawać węzły w drzewie umiejętności.
5. Kiedy już skończysz, zapisz swój build na jeden z tych sposobów:
   * Wciśnij **CTRL+S**
   * Z menu: **Plik** -> **Zapisz** -> **Zapisz aktualny build**
   * Z paska szybkiego dostępu (z lewej strony paska tytułowego): wybierz odpowiedni przycisk
   * Otwórz panel **Zapamiętane buildy**, kliknij prawym klawiszem myszy Twój build i kliknij **Zapisz**

### Ascendencja

W menu **Widok** możesz wybrać pokazywanie wszystkich drzew ascendencji lub tylko tego, które wybrano (dodaje przycisk w punkcie startowym drzewa tak jak w grze).
Aby zmienić klasę ascendencji, użyj menu rozwijanego, obok menu rozwijanego klasy. Jeśli wybierzesz pokazywanie wszystkich klas ascendecji, zmieni się ona automatycznie jeśli wybierzesz węzły innego ascendenta tej samej klasy.

## Wczytywanie zapisanego buildu

Aby wczytać zapisany build, otwórz panel **Zapamiętanych buildów** i kliknij dwukrotnie na build który chcesz wczytać.

## Zapisywanie Zmodyfikowanego Buildu

Jeśli wprowadziłeś zmiany do już zapamiętanego buildu i chcesz je zapisać do tego samego buildu, wybierz opcję **Zapisz**
Jeśli chcesz zapisać je jako nowy build, wybierz opcję **Zapisz jako** (dostępną przez menu **Plik** z paska szybkiego wyboru albo Ctrl+Alt+S).

Możesz także zmienić nazwę/notkę buildu klikając prawym klawiszem myszy na niego i wybierając **Edytuj**.

## Przedmioty i gemy

Teraz kiedy już masz ładne Drzewko Umiejętności, przyszła pora na dodanie jakiegoś ekwipunku i gemów, aby móc obliczyć Twój DPS oraz statystyki obronne.

## Importowanie postaci

*Ta funkcjonalność będzie wymagała od Ciebie ściągnięcia danych z pathofexile.com!*

Aby pobrać przedmioty i gemy będziemy potrzebowali dostępu do jednej z Twoich postaci z pathofexile.com.
Ta postać musi być wyekwipowana w przedmioty i gemy, które chcesz mieć w swoim buildzie, więc upewnij się w grze czy tak jest.

Kiedy masz już gotową postać, możesz zaimportować jej przedmioty i umiejętności (gemy) za pomocą **Główne** -> **Importuj postać**

## Tworzenie i zakładanie przedmiotów

Jeśli nie masz postaci do zaimportowania lub chcesz zmienić swoje przedmioty, otwórz zakładkę **Ekwipunek**. Tutaj możesz zobaczyć przedmioty swojego buildu i swoją skrytkę.
Aby zmienić ekwipunek, przeciągnij i upuść przedmioty ze skrytki.

Aby przedmioty znalazły się w Twojej skrytce, stwórz je w programie (**Główne** -> **Stwórz Przedmiot**), lub importuj istniejącą zakładkę skrytki (**Główne** -> **Importuj Skrytkę**).

## Edycja zagnieżdżonych gemów

Możesz edytować gemy zagnieżdżone w polu przedmiotu poprzez dwukrotne kliknięcie (lub alternatywnie z menu kontekstowego tego pola przez prawy przycisk myszy)
Nie musisz mieć założonego przedmiotu w wybranym polu.